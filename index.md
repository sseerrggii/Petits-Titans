---
title: Petits Titans
description: "Suma't al nostre projecte de criança respectuosa, comencem Setembre 2019"
---

## Sobre nosaltres
Hola famílies!

Ens fa molt feliços presentar-vos Petits Titans, un projecte autogestionat per i per a famílies que volen criar els seus petits d’1 a 3 anys de manera respectuosa i acompanyar-los en els seus ritmes i processos naturals a l’espai de Titània-Tascó, al carrer Llibertat de la Vil·la de Gràcia. Titània-Tascó és una cooperativa de llevadores que atenen parts a domicili i que ens cedeix l’espai durant els matins facilitant-nos el desenvolupament d’aquest projecte.

Fa temps que ens reunim en assemblea per definir les nostres necessitats com a tribu i aprendre els uns dels altres, tant de petits com de grans. Aquest projecte va néixer per una banda amb les ganes d’implicar-nos activament en l’educació dels nostr@s fill@s, i per l’altra per créixer i compartir aquest camí amb altres famílies. Creiem en una atenció personalitzada i per aquest motiu apostem per una ràtio (nombre de nen@s per educador@) que permeti una mirada més cuidada als infants en un grup reduït. En aquesta línia, la suma activa i en paral·lel de les educadores és clau per enriquir el projecte.

Per a nosaltres també és un factor important la implicació per part de les famílies acompanyant els infants i el projecte en tot el que faci falta. Això vol dir participar de les assemblees, assistir presencialment com a suport a les educadores algun matí per setmana, repartir-se tasques de gestió i altres feines relacionades amb el projecte.

## Com ens organitzem?

**Horari**: De Dilluns a Divendres de 9-15h (Inici Setembre 2019)

**Ràtio acompanyants**: 10-12 infants, 2 educadores i 1 pare/mare

**Torns de famílies**: 1 dia/ setmana com a suport a les 2 educadores.

**Àpats**: Les famílies ens organitzem en torns per elaborar cada dia el dinar. Partim de la base d’un menú equilibrat i sa. A part cada infant porta el seu propi esmorzar.

**Assemblees**: Pel bon funcionament del projecte ens reunim en una assemblea mensual d’obligada assistència, on es tractaran temes tant del dia a dia del projecte com pedagògics.

**Comissions**: Al ser un projecte autogestionat per les famílies és important distribuir les feines equitativament entre les famílies. Per això ens organitzem en comissions de treball on es demana a cada família la participació en alguna d’elles:



*   Calendari (de pares/mares i menú)
*   Comunicació (amb Titània, amb l’exterior…)
*   Pedagogia (relació amb les educadores)
*   Economia (cobrar quotes, fer transferències, gestió inversions material, sortides, menjar, etc.)
*   Mantenimient
*   Activitats i tallers
*   Assemblees
*   Administració (assegurances, gestor, comunicació amb les famílies, material…)

## Fotos de l'espai

![espai_comu](/assets/images/espai_comu-750x430.jpg)
![pati](/assets/images/pati-750x430.jpg)
![sala_grups](/assets/images/sala_grups_001-750x430.jpg)
![bany_petits](/assets/images/bany_petits.jpg)
![cuina](/assets/images/cuina-750x430.jpg)

## Suma't

Ara que el projecte va veient la llum ens agradaria obrir-lo a d’altres famílies que comparteixin aquestes inquietuds i aquesta mirada respectuosa en l’educació. Si t’interessa el projecte , tens disponibilitat, t’agradaria que el teu infant formi part dels Petits Titans i és nascut/da el 2018 ens encantaria conèixer-te i parlar dels detalls. Omple el [formulari de contacte](https://forms.gle/Ug5y3885Gqy3GqMg6) o escriu-nos al correu  [petitstitans@gmail.com](mailto:petitstitans@gmail.com)
